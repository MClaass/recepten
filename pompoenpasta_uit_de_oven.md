# Pompoenpasta uit de oven

## Ingrediënten voor 2 a 3 personen

- 1 grote Hokkaido pompoen
- 75 ml crème fraîche
- 2 a 3 eetlepels kookvocht van de pasta
- 100 gr geraspte oude kaas
- 50 gr geraspte parmezaanse kaas
- geraspte nootmuskaat naar smaak
- peper en zout naar smaak
- 150 gram pasta, bijvoorbeeld penne

## Bereidingswijze

### Stap 1: het roosteren van de pompoen

Verwarm de oven op 200 graden. Snij de pompoen doormidden en hol de pompoen uit. Plaats de pompoen met de snijzijde naar beneden op een bakplaat en rooster voor ongeveer 35/45 minuten in de oven. Afhankelijk van de grootte van de pompoen kan dit langer duren. De pompoen is voldoende geroosterd wanneer je met een vinger een afdruk achterlaat in de pompoen als je erop drukt.

Laat de pompoen even afkoelen en verwijder dan het vruchtvlees.

### Stap 2: Het koken van de pasta

Omdat de pasta ook nog in de oven doorgaard, hoef je deze niet zolang te koken zoals op de verpakking staat. Haal ongeveer 3 minuten van de kooktijd af. Bewaar 2 a 3 eetlepels van het kookvocht voor de pastasaus.

### Stap 2: Het maken van de pastasaus

Soms kan de pompoen nogal droog uit de oven komen waardoor het vruchtvlees als stukjes uit elkaar valt, in dat geval wil je meer kookvocht gebruiken, dan wanneer de pompoen heel sappig is.

Combineer het vruchtvlees van de pompoen met de crème fraîche en het zoveel kookvocht als nodig is om een gladde pasta te maken in een blender. Voeg peper, zout en nootmuskaat naar smaak toe.

Wanneer de saus de gewenste consistentie heeft, het hoort een robuuste, doch gladde saus te zijn, voeg de oude kaas en de helft van de parmezaanse kaas toe en roer dit door de saus.

Het is ook mogelijk om dit de avond van te voren klaar te maken, gebruik dan wat kraanwater om de saus te verdunnen.

### Stap 3: Het ovengedeelte

Verwarm de oven voor op 180 graden.

Zorg voor een bakblik dat groot genoeg is voor de pasta en de saus. Combineer de gekookte pasta en de saus. Strooi de rest van de parmezaanse kaas over de bovenkant en zet voor 18 tot 20 minuten in de oven.
