# Zoervleisj

Deze Limburgse klassieker, combineert zoet en zuur tot een heel smakelijke runderstoof. Gebruik hiervoor altijd rundvlees dat goed gewerkt heeft, zoals schouder of riblappen. Hoe meer vet aan het vlees, hoe meer smaak de stoof.

**Aantal personen**: 4

**Bereidingstijd**: 12 tot 24 uur marineren + 2 uur sudderen

**Keukenspullen**: -

## IngrediÃ«nten

- 150 ml rode wijnazijn
- 300 ml water
- 3 laurierblaadjes
- 3 kruidnagels
- 3 jeneverbessen
- 4 peperkorrels
- 1 groot kaneelstokje
- 750 g rib/runderlappen
- 3 uien
- boter voor in de pan
- 4 plakken ontbijtkoek in stukjes gesneden
- 3 el rinse appelstroop
- zout en peper naar smaak

## Bereidingswijze

### Stap 1: Het marineren van het vlees

Meng de azijn, laurier, kruidnagels, 300 ml water, peper en zout tot een marinade. Snijd het vlees in grote stukken en leg erin. Laat het vlees afgedekt 12 to 24 uur marineren in de koelkast, hoe langer het marineert, hoe meer de smaak erin trek.

### Stap 2: De stoof bereiden

Je wil het vlees het liefst op kamertemperatuur hebben voordat je het in de pan doet, om te voorkomen dat het vlees krimpt en taai wordt door de grote temperatuurverschillen. Haal het daarom een uurtje of 2 van te voren uit de koelkast.

Neem het vlees uit de marinade, laat uitlekken en dep goed droog. Bewaar de marinade om later weer toe te voegen aan de pan.

Als eerste ga je de specerijen kort verhitten zodat ze extra smaak geven aan het gerecht. Verhit ze kort op een laag vuurtje in een koekenpan. Blijf erbij staan en let op dat ze niet aanbranden.

Snijd de uien in halve ringen, en bak deze een minuut of 10 op een laag vuur in dezelfde pan die je later gebruikt voor de stoof. Als de uien goudbruin zijn, haal je ze uit de pan.

Bak vervolgens het vlees goudbruin in dezelfde pan. Eventueel kun je het vlees eerst door wat bloem halen, zodat het makkelijker bruint.

Verhit ondertussen de bewaarde marinade, in een losse pan, zodat je geen grote temperatuurverschillen kweekt wanneer je het vlees en de marinade combineert.

Als het vlees goudbruin is, voeg je de uien en specerijen weer toe en meng goed. Vervolgens voeg je de warme marinade toe en laat je dit ongeveer 2 uur sudderen op een laag vuurtje. Als het vlees uit elkaar valt, wanneer je het uit de pan haalt, is het vlees gaar.

Mocht er tussendoor een schuimlaag ontstaan, haal deze dan voorzichtig weg met een lepel of schuimspaan.

### Stap 2: De finishing touch

Om voor de zure smaak van de azijn te compenseren, roer je wanneer het vlees gaar is, ontbijtkoek en stroop door naar smaak. Door de ontbijtkoek zal de saus ook steviger worden.

Begin met 3 plakken ontbijtkoek en 2 eetlepels stroop en voeg meer toe naar smaak. Kruid tenslotte met zout en peper naar smaak.

## Serveersuggesties

Klassiek wordt het geserveerd met verse friet en appelmoes, maar ook aardappelpuree is heel lekker erbij.

# recepten #winter #stoof #rundvlees
